## Sykemelding og foreldrepermisjon
Dette gjelder dem som har denne tryggheten i sin lønnsmodell. Dvs, de med fastlønn og 40/600K modellen. 

### Ved sykemelding
De første 10 dagene er arbeidsgiverperioden, i denne perioden vil Apparat betale ut lønn, da 90% av normal lønn. Dette 
har en del å si da man gjennom NAV bare får dekket lønn tilsvarende opp til 6G. De fleste av oss i Apparat tjener høyere 
enn dette og dermed er prosenten på toppen av dette ganske viktig. 

To eksempler for hvordan dette vil fungere i praksis, med forenkla tall for at det skal være litt lettere å se: 

> <b>Du er sykemeldt 100% i 10 dager. </b> Det vil si at du får utbetalt 90% av din normale månedslønn for de 10 dagene. </br> 
> Eks: du har 50K i lønn i mnd før skatt dvs at du i gjennomsnitt tjener 50K/20dager pr. dag. Altså 2500kr per dag. For de 10 dagene
> hvor du er sykemeldt vil du da få 90% av 2500kr altså: 2250 pr dag. Som vil si at du for hele mnd vil få utbetalt: 
> (10 * 2250) + (10 * 2500) = 47500 før skatt. 


> <b>Du er gradert sykemeldt opp til 40% av perioden.</b> Så si du jobber 75% i den gitte perioden. Da vil man få 100% lønn
> for det man faktisk jobber, mens man vil få 90% på de resterende timene man ikke jobber. </br>
> Eks: du har 50K i lønn i mnd før skatt dvs at du i gjennomsnitt tjener 50K/20dager per dag = 2500kr per dag, som igjen vil si 
> 2500/7,5 ≈ 333 i timen. Av de 10 dagene du er sykemeldt jobber du da 56.25t (7,5dager), og du er i praksis sykemeldt 18.75t. Dvs 
> at din lønn for perioden vil bli: (10 * 2500) + (7,5 * 2500) + (2,5 * 2250) = 49 375kr før skatt. 

Er du sykemeldt lenger enn arbeidsperioden vil størsteparten av utbetalingen hende via NAV, dvs at NAV utbetaler sykepenger
opp til tilsvarende 6G, hvor Apparat vil betale ut resterende beløp opp til 90% av normal lønn. Det undersøkes om Apparat 
skal forskutere hele beløpet men rutinen for dette er enda ikke helt på plass. Under følger to eksempler på hvordan 
det vil fungere i praksis for deg som ansatt i tiden etter arbeidsgiverperioden: 

> <b>Du er sykemeldt 100% for en lenger periode </b> Det vil si at NAV vil utbetale lønn tilsvarende årslønn opp til 6G, mens
> Apparat vil betale den biten av lønna fra 6G opp til faktisk lønn </br>
> Eks: For enkelhetsskyld sier vi at 6G vil tilsvare 40K i mnd, la oss si at du tjener 8G og at det tilsvarer 50K i mnd.
> La oss si at du er sykemeldt utenfor arbeidsgiverperioden en hel mnd. Det vil si at NAV kommer til å utbetale 40K til deg.
> Fra apparat sin side så vil det at du skal ha 90% utbetalt bety at du skal få utbetalt opp til 45K totalt fra Apparat og NAV.
> Altså vil Apparat utbetale 5K for perioden, alt dette er før skatt. 

> <b>Du er gradert sykemeldt opp til 40% av perioden.</b> Så si du jobber 75% i den gitte perioden. Da vil man få 100% lønn
> for det man faktisk jobber, mens man vil få 90% på de resterende timene man ikke jobber. </br> 
> Eks: La oss bruke de samme tallene som i forrige eksempel, at NAV vil utbetale opp til 40K før skatt og at du tjener 50K 
> i vanlig mndslønn hos Apparat. // TODO  

### Foreldrepermisjon
Foreldrepermisjon har mye til felles med sykemeldingseksemplemene over. Vi kommer ikke til å gå i dybden på hvordan det
vil fungere i praksis om man bare tar ut deler av foreldrepermisjon, eller splitter permisjonen veldig granulert. 

Man oppfordrer selvfølgelig til en 50/50 fordeling av permisjonen i likestillingens navn, men Apparat vil utbetale opp til 90%
av lønn for den lovtildelte foreldrepermisjonen, for den ansatte i Apparat, uansett hvordan man tildeler kvoten. 
Dvs at om man tar mer permisjon enn det man får støtte til fra NAV, må man fremdeles ta denne ulønnet. 

Det vil si at hvis ansatt er fødende mor vil det si opp til 3 + 15 + (x av 16) uker, og hvis ansatt er far/medmor
vil det si 2 + 15 + (x av 16) uker, disse tallene kan endre seg om staten endrer reglene rundt tildeling av foreldrepermisjon. 
Se NAV sine sider om foreldrepermisjon for oppdatert informasjon om foreldrekvoter og antall uker osv.

Apparat jobber med å undersøke hvordan det vil fungere i praksis å forskuttere hele lønna i permisjonsperioden, men 
rutinene for dette er enda ikke helt på plass, så foreløpig vil man få en to-delt utbetaling, hvor deler kommer fra NAV og 
deler kommer fra Apparat. 

> Eks: NAV dekker 6G, som er ~640.000 kr. Si at du har 8G i lønn altså ~850.000 kr i lønn. Det er 210.000 kr i differanse 
> mellom de to tallene og 90% av differansen er 190.000 kr. Så 190.000 kr vil være den andelen av lønnen som Apparat
> dekker. 190.000kr/12mnd  ~15.800kr i mnd + pensjon, forsikring og fp/aga? 



