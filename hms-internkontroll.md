<!--
Apparat company repository (c) by Håkon Nilsen, et.al.

Apparat company repository is licensed under a
Creative Commons Attribution 4.0 International License.

You should have received a copy of the license along with this
work. If not, see <http://creativecommons.org/licenses/by/4.0/>.
-->

# HMS internkontrollsystem i Apparat

## Ansvar og roller

| Daglig tjener og hovedansvarlig | Verneombud   |
| ------------------------------- |--------------|
| Håkon Nilsen                    | Eirik Heldal |

## Verneombud

I Apparat har vi verneombud. Verneombudet velges gjennom selskapets kommunikasjonskanal ved avstemming hvor alle ansatte, med unntak av den daglige leder, har stemmerett.

Verneombudet velges annethvert år, eller når nåværende verneombud ønsker å fratre vervet.

## Årlig vernerunde (HMS-runde)

Det legges opp til at verneombudet gjennomfører en prosess hvor de ansatte i selskapet fyller ut et skjema elektronisk og samler inn tilbakemeldingene. Innsamlingen foregår minst en gang i året, eller oftere dersom verneombudet mener det er nødvendig. Resultatet av prosessen meldes inn til ledelsen i selskapet. Det utføres deretter tiltak i samråd med de ansatte for å sette mål for helse, miljø og sikkerhet. Dette skal gjøres skriftlig og tilgjengeliggjøres for alle ansatte.

I forkant av vernerunden tas det en evaluering av målene fra forrige vernerunde. Dette skal dokumenteres.

## Gjennomgang og oppfølging

Daglig tjener har ansvar for at helse-, miljø- og sikkerhetsarbeidet fungerer effektivt. En grundig vurdering og gjennomgang foretas en gang i året i et møte mellom daglig tjener og verneombud. Før dette møtet må alle forhold i tilknytning til helse-, miljø og sikkerhetsarbeidet være kartlagt.

På møtet tar vi opp:

- resultatene fra kartleggingen og feil og mangler for siste år
- om eksisterende rutiner er gode nok og følges
- opplæringsbehov for neste år
- om mål for helse-, miljø- og sikkerhetsarbeidet er nådd og sette nye mål for neste år
- nye krav i lov og forskrift
- handlingsplan med tiltak for neste år
- nødvendig oppdatering av dokument

## Opprettelse av arbeidsmiljøgruppe

Verneombudet har rett til å opprette en arbeidsmiljøgruppe (AMG), en møteplass for ledelse, verneombud og ansatterepresentant. AMG møtes minst fire ganger i året, og det skrives møtereferat som gjøres kjent for de ansatte og kommuniseres uten opphold etter et møte i selskapets faste kommunikasjonskanal.

## Risikovurdering

Det utføres risikovurdering en gang i året, enten på et AMG-møte dersom AMG er opprettet, i forbindelse med vernerunde, eller i et eget møte mellom verneombud og ledelse. Risikovurdering skal kartlegge farer og problemer, samt utarbeide planer og tiltak for å redusere risiko.

## Risikovurderingen skal ta stilling til følgende spørsmål

- Hva kan gå galt?
- Hva kan vi gjøre for å hindre dette?
- Hva kan vi gjøre for å redusere konsekvensene dersom noe skjer?

## Behandling avvik og varsler

Det skal være en lav terskel for å melde avvik og å varsle i Apparat. Dette gjelder innenfor alle områdene av HMS, spesielt med tanke på arbeidsmiljø, uønsket tilnærming (inkludert seksuell tilnærming) og trakassering. Det skal umiddelbart ved avviksrapportering gis status til varsler om at avviket er registrert. Det skal samtidig og uten opphold gjennomføres rutiner for å avdekke avvikets art. Varsleren skal underrettes kontinuerlig ved endret status. Dersom varselet gjelder selskapets ledelse, verneombud eller eierskap, skal det gjennomføres en habilitetsvurdering, og avviket skal behandles av en habil person. Dersom det ikke finnes skal det hentes inn ekstern ekspertise for behandling av avviket.

Ledelsen og verneombudet har til enhver tid ansvar for å tilgjengeliggjøre nettskjema for avvik og varsling, og at dette er kjent for de ansatte gjennom personalhåndboken.
